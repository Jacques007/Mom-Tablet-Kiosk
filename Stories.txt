Gedig: Somerkersfees

Kersfees kom, Kersfees kom –  
gee aan God die eer.  
Skenk ons ’n helder Somer­kersfees  
in hierdie land, o Heer.

Hoor jy hoe sag die klokke beier  
in eeue-oue taal.  
Kyk, selfs die nagtelike swye  
vertel die ou verhaal.

Kersfees kom, Kersfees kom  
Gee aan God die eer.  
Skenk ons ’n helder Somer­kersfees  
in hierdie land, o Heer.

Voel jy ook nou Sy warm liefde  
as ons die dag gedenk.  
Toe Hy Sy Seun vir ons gegee het –  
ons grootste Kersgeskenk.

Christus kom, Christus kom –  
gee aan God die eer.  
Skenk ons ’n helder Somer­kersfees  
In hierdie land, o Heer.
